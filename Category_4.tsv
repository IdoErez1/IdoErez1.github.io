"תהי $G$ חבורה סופית ו-$H\leq G$ תת חבורה. תהי $\mathsf{Sets}_{G}$ הקטגוריה של קבוצות עם פעולה של $G$ והעתקות משתפות פעולה. נגדיר:
$$X^{H}=\{x\in X:\forall h\in H,\,h\cdot x=x\},\qquad X/H={\mathrm{~the~set~of~}}H{\mathrm{-orbits~of~}}X$$
1. הראו שהפונקטור $X\mapsto X^{H}$ הוא קו מיוצג על ידי $G / H$.
2. הראו שהפונקטור $(-)_{H}:\mathsf{Sets}_{G}\to\mathsf{Sets}$ המוגדר על ידי $X\mapsto X / H$ אינו קו מיוצג כאשר $H\neq 1$."	"1. לכל $X$ נגדיר:
$$\Phi_{X}:\mathrm{Hom}_{G}(G/H,X)\to X^{H}\qquad\Phi_{X}(f)=f(e H)$$
$$\Psi_{X}:X^{H}\rightarrow\mathrm{Hom}_{G}(G/H,X)\qquad\Psi_{X}(x)(g H)=g\cdot x$$
נבדוק שאכן הופכיות. לכל $\varphi$ ו-$gH$ נקבל:
$$\Psi_{X}(\Phi_{X}(\varphi))\bigl(g H\bigr)=g\cdot\varphi(e H)=\varphi(g\cdot e H)=\varphi(g H)$$
ולכן $\Psi_{X}\circ \Phi_{X}=\mathrm{Id}$. לכל $x \in X^{H}$ נקבל:
$$\Phi_{X}(\Psi_{X}(x))=\Psi_{X}(x)(e H)=e\cdot x=x$$
ולכן $\Phi_{X}\circ \Phi_{X}=\mathrm{Id}$ ולכן הם הופכיים. נדרש רק להראות את הטבעיות. עבור $\varphi:G / H\to X$ נגדיר:
$$\Phi_{Y}(f\circ\varphi)=(f\circ\varphi)(e H)=f(\varphi(e H))=f^{H}(\Phi_{X}(\varphi))$$
2. נניח בשלילה ש-$(-)_{H}$ מיוצג, כלומר קיים $R \in \mathsf{Sets}_{G}$ אשר מייצג ולכן מקיים:
$$\forall X\in\mathbf{Set}_{G}\quad\mathrm{Hom}_{G}(R,X)\,\cong\,{\cal X}_{H}$$
כיוון ש-$|G_{H}|=|H\backslash G|={\frac{|G|}{|H|}}$ נקבל:
$$|\mathrm{Hom}_{G}(R,G)|={\frac{|G|}{|H|}}$$
וניתן כעת לפרק את $R$ כאיחוד זר:
$$R\,\cong\,\bigsqcup_{i\in I}G/L_{i}$$
אם $m$ זה מספר המדלילים החופשיים שמופעים ב-$R$ נקבל:
$$|\mathrm{Hom}_{G}(R,G)|=\sum_{i\in{I}}|\mathrm{Hom}_{G}(G/L_{i},G)|=m\cdot|G|$$
כאשר זה כפולה של $\lvert G \rvert$. בצד שני יש לנו $|\mathrm{Hom}_{G}(R,G)|=|G|/|H|$ ולכן:
$${\frac{|G|}{|H|}}=m\cdot|G|\implies{\frac{1}{|H|}}=m$$
וזה אפשרי רק אם $\lvert H \rvert=1$. לכן עבור $H$ לא טריוויאלי הפונקטור $(-)_{H}$ לא מיוצג."	
הראו שאם ל-$F:\mathcal{C}\to \mathsf{Sets}$ יש צמוד שמאלי $L:\mathsf{Sets}\to\mathcal{C}$ אזי $F$ הוא קו מיוצג.	"מהצמידות נקבל איזומורפיזם טבעי:
$$\mathrm{Hom}_{\bf{Set}}(S,F X)\cong\mathrm{Hom}_{C}(L S,X)$$
עבור היחידות $S=1$ נקבל $\mathrm{Hom}_{\mathrm{Set}}(1,F X)\cong F X$ ולכן:
$$F X\cong\mathrm{Hom}_{\bf{Set}}(1,F X)\cong\mathrm{Hom}_{C}(L1,X)$$
באופן טבעי ב-$X$ ולכן $F$ קו מיוצג על ידי $L1$."	
"יהי $G$ חבורה. נזכור כי $\mathsf{Sets}_{G}$ היא הקטגוריה עם אובייקטים של זוגות $\left( X,\rho:G\to S_{X} \right)$ ומורפיזמים של העתקות משמרות פעולה:
$$f:\left( X,\rho \right)\to\left( Y,\sigma \right)\qquad\forall g \in G\quad  f\circ \rho(g)=\sigma(g)\circ  f$$
1. מצאו את האיזומורפיזם הקנוני בין $\mathsf{Sets}_{G}$ ל-$\mathrm{Fun}\left( \mathsf{B}G,\mathsf{Sets} \right)$. הראו שהוא אכן כזה.
2. מצא את תמונתה של שיכון יונדה ב-$\mathsf{Sets}_{G}$."	"1. נגדיר $\Phi:\mathsf{Sets}_{G}\to\mathrm{Fun}\left( \mathsf{B}G,\mathsf{Sets} \right)$ באופן הבא. לכל $\left( X,\rho \right)\in \mathsf{Sets}_{G}$ נגדיר על אובייקטים:
$$\Phi\left( X,\rho \right)(*)=X\qquad \forall g \in G\quad \Phi\left( X,\rho \right)=\rho(g)$$
כלומר $\left( X,\rho \right)$ הולך לפונקטור שלוקח את האובייקט היחיד $*$ ל-$X$ ואת המורפיזמים $g \in G$ ל-$\rho(g)$.
ועל מורפיזמים עבור $f:\left( X,\rho \right)\to \left( Y,\sigma \right)$ נגדיר את $\Phi (f)$ כך שמקיים את תנאי הטבעיות:
$$\forall g \in G\quad f\circ  \rho(g)=\sigma(g)\circ f$$
שזה בדיוק התנאי של העתקה משמרת פעולה.  כעת נגדיר $\Psi:\mathrm{Fun}\left( \mathsf{B}G,\mathsf{Sets} \right)\to\mathsf{Sets}_{G}$ על אובייקט $F:\mathsf{B}G\to\mathsf{Sets}$ על ידי:
$$\Psi(F)=(F(*),\rho_{F})\quad\mathrm{with}\quad\rho_{F}(g)=F(g):F(*)\rightarrow F(*)$$
ונשים לב כי מתקיים התנאי של שימור פעולה כי מהטבעיות $\alpha:F\Rightarrow H$ נקבל לכל $g \in G$ כי:
$$\alpha_{*}\circ  F(g)= H(g)\circ  \alpha_{*}$$
אלו הופכיים כי:
$$\Psi \Phi\left( X,\rho \right)=\left( X,\rho \right)\qquad \Phi \Psi\left( F\right)=F$$
על אובייקטים. על מורפיזים שתי ההעתקות הם אותה העתקה של רכיבים. לכן קיבלנו כי איזומורפיזם של קטגוריות.
2. נזכור כי שיכון יונדה אומר כי לכל קטגוריה $\mathcal{C}$ נקבל:
$$y:{\mathcal{C}}^{\mathrm{op}}\to\operatorname{Fun}({\mathcal{C}},\mathsf{Sets})\qquad c\mapsto\operatorname{Hom}_{\mathcal{C}}(-,c)$$
ובפרט עבור הקטגוריה $\mathcal{C}=\mathsf{B}(G^{op})$ נקבל:
$$y:\mathbf{B}(G^{\mathrm{op}})^{\mathrm{op}}\longrightarrow\operatorname{Fun}(\mathbf{B}(G^{\mathrm{op}}),\mathbf{Sets}),\qquad*\mapsto\operatorname{Hom}_{\mathbf{B}(G^{\mathrm{op}})}(-,*)$$
וכיוון ש-$\mathsf{B}\left( G^{\text{op}} \right)^{\text{op}}\cong\mathsf{B}G$ ניתן לכתוב את שיכון יונדה על ידי:
$$Y:{\bf B}G\longrightarrow\mathrm{Fun}({\bf B}G,{\bf Sets}),\qquad*\longmapsto\mathrm{Hom}_{{\bf B}G}(*,-)$$
ועבור האובייקט $*$ ומורפיזם $g$ נקבל:
$$Y(*)(*)=\mathrm{Hom}_{\mathrm{B}G}(*,*)=G,\qquad Y(g):G\to G,\;u\mapsto g\circ u=g u$$
כלומר $Y(*)$ הוא פונקטור מיוצג עם מכפלה של $G$ בעצמו שאל על ידי כפל בשמאל. אם נפעיל את האיזומורפיזם מ-1:
$$\Psi:\mathrm{Fun}(\mathbf{B}G,\mathbf{Sets})\to\mathrm{Sets}_{G},\qquad\Psi(F)=\left(F(*),\,g\mapsto F(g)\right)$$
על הייצוג $Y(*)=\mathrm{Hom}_{\mathsf{B}G}(*,-)$ נקבל:
$$\Psi{\bigl(}Y(*){\bigr)}={\bigl(}G,\;\rho{\bigr)}\quad{\mathrm{with}}\quad\rho(g)(u)=Y(g)(u)=g u$$
וזהו הקבוצה $G$ עם הפעולה:
$$\rho:G\to S_{G},\qquad\rho(g)(u)=g u$$
כלומר זהו התמונה ב-$\mathsf{Sets}_{G}$."	
"יהי $\mathcal{P}:\mathsf{Sets}^{\text{op}}\to\mathsf{Sets}$ פונקטור אשר לוקח כל אובייקט לקבוצת החזקה שלו וכל מורפיזם $f:X\to Y$ אל התמונה ההפוכה $f^{-1}:\mathcal{P}(Y)\to\mathcal{P}(X)$.
1. הראו שפונקטור $\mathcal{P}$ מיוצג.
2. תארו במפורש את כל ההעתקות הטבעיות מ-$\mathcal{P}$ לעצמו."	"1. נרצה למצוא קבוצה $A$ כך שיש איזומורפיזם טבעי $\mathcal{P}\cong\mathrm{Hom}(-,A)$. נשים לב כי יש מיפוי הפיך בין תתי קבוצות של $X$ לבין פונקציות$f:X\to\{ 0,1 \}$. ניתן לשלוח כל תת קבוצה לפונקציה שהולכת ל-$0$ אם נמצא בתת קבוצה והולכת ל-$1$ אם לא נמצא בתת קבוצה. זה בברור הפיך ולכן נדרש רק להראות טבעיות. אם נסמן ב-$\theta_{X}$ את ההעתקה הזאת, תנאי הטבעיות דורש:
$$\forall S\subseteq Y\quad\theta_{X}(f^{-1}(S))\;=\;\left(\theta_{Y}(S)\right)\circ f$$
וזה מתקיים כי ניתן להפעיל $f^{-1}$ על $S$ ולקבל תת קבוצה של $X$, אז להפעיל $\theta_{X}$ כדי לקבל העתקה $X\to 2$, או שניתן להפעיל $\theta_{Y}$ על $S$ ולקבל העתקה $Y\to 2$, ואז להרכיב עם $f$ כדי לקבל העתקה מ-$X\to 2$.
2. מהחלק הראשון קיבלנו ${\mathcal{P}}\;\cong\;\mathrm{Hom}(-,2)$ ולכן:
$$\mathrm{{Nat}}({\mathcal{P}},{\mathcal{P}})\;\cong\;\mathrm{{Nat}}(\mathrm{{Hom}}(-,2),\mathrm{{Hom}}(-,2))$$
מהלמה של יונדה:
$$\mathrm{{Nat}(Hom(-,2),Hom(-,2))\;\cong\;Hom(2,2).}$$
ולכן כל העתקה טבעית מתאימה להעתקה $g:2\to 2$. יש בדיוק 4 פונקציות כאלה:
$$\begin{cases}
g_{1}(0)=0 \\
g_{1}(1)=0
\end{cases}\qquad \begin{cases}
g_{2}(0)=1 \\
g_{2}(1)=0
\end{cases}\qquad \begin{cases}
g_{3}(0)=0 \\
g_{3}(1)=1
\end{cases}\qquad \begin{cases}
g_{4}(1)=1 \\
g_{4}(1)=1
\end{cases}
$$
כאשר $g_{1}$ מתאים להעתקה הטבעית ששולחת כל תת קבוצה ל-$\varnothing$, $g_{2}$ מתאים להיפוך $S\mapsto X\setminus S$. $g_{3}$ מתאים לזהות - $S\mapsto S$ ו-$g_{4}$ מתאים להעתקה $S\mapsto X$."	
